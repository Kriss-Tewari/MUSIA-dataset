एक दूधवाले के पास एक गाय थी जिसका दूध निकाल कर वह बाजार में बेचकर अपना जीवन यापन करता था। इसके अलावा उसके पास कोई और पैसा कमाने का साधन नहीं था। एक दिन जब वह बाजार दूध बेचने गया था। उस दिन उसकी गाय उसके घर के सामने बने तालाब में गिर गई, तालाब से बाहर न निकल पाने के कारण तालाब में ही मर गई।

जब शाम को दूधवाला वापस आया तो देखा उसकी गाय मर चुकी थी। वह बहुत परेशान हो गया और सोचने लगा। अब आगे उसका जीवन कैसे चलेगा। उस रात उसको नीद नहीं आयी। अगली सुबह वह उसी तालाब के किनारे काफी देर से चिंतित बैठा हुआ था।

तभी उसके दिमाग में एक विचार आया कि ऐसे बैठने से कुछ नहीं होगा। हमें आगे बढ़ने का दूसरा तारीका ढूँढना पड़ेगा। हमारे पास और रास्ते हो सकते हैं। उसने उसी तालाब की मछलियों को पकड़ कर बाजार में बेचना शुरू कर दिया। इससे उसको दूध से भी ज्यादा पैसे मिलने लगे। धीरे-धीरे वह बहुत बड़ा आदमी बन गया।