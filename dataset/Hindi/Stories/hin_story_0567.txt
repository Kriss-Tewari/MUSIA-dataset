एक गरीब किसान था, जिसके पास बहुत ज़मीन थी। लेकिन वह गरीब था, क्योंकि वह बहुत आलसी था, वह खेतों में काम नहीं करना चाहता था। जिसके कारण कभी-कभी तो वह और उसके बच्चे भूखे ही सो जाते थे। एक दिन उसके घर के बगल से एक बूढ़े साधु महात्मा जा रहे थे।

वे उस किसान को उदास बैठे हुए देखकर बोले,”तुम उदास क्यों बैठे हो”। किसान ने सारी बात उस महात्मा को बता दी। अगले दिन वही साधु फिर से किसान के पास आए और बोले बहुत पहले गांव में चोरी हुई थी और चोरों ने चोरी किया हुआ धन आपके खेत में छिपा दिया था और मुझे किसी से न बताने के लिए कहा था।

अगर तुम अमिर बनना चाहते हो तो अपने खेतों की जुताई करके धन निकाल लो। किसान को लालच आ गया। उसने खेतों की जुताई की लेकिन उसे कुछ नहीं मिला। उसी रात उस बूढ़े संत ने खेत मे बीज डाल दिये और अच्छी बारिश हो गई। जिसके कारण अच्छी फसल आ गयी फसल देख कर किसान खुश हो गया।

नैतिक सीख: सफलता के लिए कड़ी मेहनत बहुत जरूरी है। बिना मेहनत के कोई भी लक्ष्य हासिल नहीं किया जा सकता।