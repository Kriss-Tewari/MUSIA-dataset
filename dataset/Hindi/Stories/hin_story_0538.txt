किसी मैदान में कई सारे बच्चे फुटबाल खेल रहे थे। उसी मैदान के पास रोहित बैठकर वह खेल देख रहा था। वह भी फुटबाल खेलना चाहता था। लेकिन, वह बहुत डरा हुआ था।

वह सोच रहा था कि अगर वह गिर गया तो उसे चोट लग जाएगी। जिसके कारण वह खेल में हिस्सा नहीं लेना चाहता था। वह और बच्चों को गिर कर गोल करते देखता, तो वह अपनी आँखें बंद कर लेता। उसे ऐसा लगता मानो उसे चोट लग गई।

उसे ऐसा करते देख कोच उसके पास आए और उसे समझा-बुझा कर फुटबाल खेलने के लिए राजी कर लिया। वह अपने पहले दिन के खेल को डर-डर कर खेल रहा था।

धीरे-धीरे उसके खेल में निखार आता चला गया और उसका डर भी दिमाग से निकल गया। अब रोहित को इस खेल में मजा भी आने लगा था। इस तरह से आगे चलकर एक दिन वह बहुत बड़ा फुटबाल खिलाड़ी बना।

नैतिक सीखः
डटकर सामना करने वाला इंसान एक दिन अपना नाम रोशन करता है।