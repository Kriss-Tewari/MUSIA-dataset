शाम को स्कूल की छुट्टी होते ही गोलू और भोलू साथ-साथ गप्पे मारते चले आ रहे थे। गोलू शरारती स्वभाव का लड़का था। जबकि, भोलू बहुत सीधा-साधा बच्चा था। भोलू आज स्कूल में पढ़ाए गए विषय के बारें में बात करता आ रहा था। तभी गोलू को रास्ते में एक पत्थर पड़ा मिला। उसने उससे एक कुत्ते को मारा, कुत्ता चिल्लाता हुआ दूर भाग गया।

भोलू उसे समझाते हुए कहने लगा कि, "कुत्ते ने तुम्हारा क्या बिगाड़ा था? जो तुमने बिना किसी वजह से उसके ऊपर पत्थर मार दिया।" तुम्हें पता हैं कि यह अकेला था तो तुमने उस पर वार कर दिया। अगर वह झुंड में होता तो वह तुम्हारे ऊपर वार कर सकता था। तुम्हारी शेतानी कभी न कभी तुम्हें ले डूबेगी, इतना कहते हुए वह अपने घर की तरफ मुड़ ‌जाता हैं।

गोलू का घर थोड़ा और आगे था। तभी उसे एक पेड़ पर मधुमक्खी का छत्ता दिखा, गोलू ने अब छत्ते पर पत्थर मार दिया और तेजी से भागने लगा। लेकिन वह ज्यादा दूर भाग नहीं सका, उसे मधुमक्खियों ने घेर लिया। और काट-काट कर फुला दिया। जिसके कारण वह अब कई दिन स्कूल नहीं जा सका।

नैतिक सीखः
एकता में बल होती हैं।