किसी तालाब में कई सारे मेंढ़क रहते थे। उसी तालाब में कीकू नाम का एक मेंढ़क रहता था। जोकि, अपने आप को बहुत बुद्धिमान और सर्वज्ञाता समझता था। मेंढकों की जब भी कोई सभा होती थी वह सबके सामने अपने आपको वक्ता के रूप में प्रदर्शित करता था। उस मेंढ़क के कुछ चापलूस साथी भी थे जो बात-बात में उसकी वाह-वाही करते थे।

एक दिन उसी तालाब में कुछ भैंस नहाने के लिए आई उनके पैरों तले कुछ मेंढ़क दबकर मार गए। उसी दिन सभी मेंढ़क एक जगह एकत्र होकर मौन धरण किये हुए थे कि अचानक कही से कीकू मेंढ़क आ गया। उसने कहा हमें शोक मनाने से कुछ नहीं मिलेगा। तुम लोग बताओ वह कौन था और कैसा था। जिससे हम निपटने का कुछ प्लान बना सके।

तभी एक मेंढ़क ने अपने दोनों हाथ फैलाकर बताया उसका शरीर बहुत बड़ा था। कीकू मेंढ़क ने थोड़ा अपना पेट फुलाया और पूछा इतना बड़ा था? फिर और मॅढ़को ने कहा- नहीं! और बड़ा था। कीकू फिर से अपना पेट फुलाता हैं और पूछता हैं इतना बड़ा था? सारें मेंढकों ने कहा- नहीं! इस तरह कीकू कई बार अपने पेट को फुलाते हुए बड़ा किये जा रहा था अचानक उसका पेट फट गया और उसकी मृत्यु हो गई।

नैतिक सीखः

दिखावे के चक्कर में पड़कर अपने अस्तित्व को नहीं भूलना चाहिए।