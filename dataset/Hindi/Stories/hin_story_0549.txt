एक पहाड़ की ऊँची चोटी से दो पत्थर साथ-साथ लुढ़कते हुए नीचे आए थे। उनमें से एक पत्थर पर धोबी अपने गंदे कपड़ों को पटक-पटक कर साफ करता था और एक शिवलिंग के रूप में नदी के किनारे बने मंदिर में पूजा जाता था।

धोबी के पत्थर ने एक दिन दुखी मन से शिवलिंग को संबोधित करते हुए कहा-"तात आप धन्य हैं, देव मंदिर में प्रतिष्ठित हैं। भव-बंधनों में जकड़े प्राणी आपके पास आकर कितनी शांति, कितना संतोष अनुभव करते हैं। काश, यह पुण्य सुयोग हमें भी मिलता।" शिवलिंग बना पत्थर अपने बारे में ऐसी प्रशंसा सुनकर गंभीर हो उठा। बोला- "तात ! आपका दुःख करना बेकार है, आप नहीं जानते हम तो मात्र यहाँ आने वाले लोगों को क्षणिक शांति और शीतलता प्रदान करते हैं। आप तो बराबर बिना मन में कोई भाव लाए हर किसी का मैल धोते रहते हैं। आप की साधना धन्य है और मेरे से ज्यादा ऊँची है। मेरे पास आने की प्रथम कसौटी तो आप ही हैं। इसीलिए जब लोग मेरी उपासना करते हैं, तब मैं आपकी किया करता हूँ।" घाट का पत्थर गदगद् हो उठा और दुगुने उत्साह से लोगों का मैल धोने लगा। इसीलिए तो कहते हैं कर्म ही पूजा है।