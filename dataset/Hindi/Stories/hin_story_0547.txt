एक समय की बात हैं किसी जंगल में एक बूढ़ा शेर रहता था। अत्याधिक बूढ़ा होने के कारण वह अपना शिकार करने के लिए जंगल में नहीं जाता था। वह एक जगह बैठ कर सोता रहता था। एक बार उसके पास एक मच्छर आया और उसके जबड़े पर डंक मारा। शेर नींद से जाग जाता हैं, मच्छर शेर के कान के आसपास भिनभिनाने लगता है।

शेर अपने गरज से मच्छर को भगाने की कोशिश करता है। लेकिन मच्छर नहीं जाता। वह फिर से शेर के आसपास घूमता रहता हैं। इस बार उसने सोचा अगर मच्छर आएगा तो उसे में अपने पंजे में दबा लूँगा। इस बार जब मच्छर शेर के मुँह पर डंक मारता है तो शेर दहाड़ मारकर उसे पकड़ने की कोशिश करता है, लेकिन वह उसे पकड़ नहीं पाता।

इस तरह से शेर अब उसे पकड़ने की दुबारा कोशिश नहीं करता हैं। मच्छर को लगता हैं उसने शेर को हरा दिया। वह जोर-जोर से इधर उधर उड़ने लगता हैं। मच्छर सोचता हैं कि उसने जंगल के राजा को पराजित कर दिया। मच्छर उड़ते हुए एक मकड़ी के जाल में जाकर फँस जाता हैं। वह वहाँ से निकलने के लिए बहुत कोशिश करता हैं। लेकिन वहाँ से नहीं निकल पाता हैं। इस तरह से अंत में वह थक हारकर उसी जाल में दम तोड़ देता है।

नैतिक सीखः
सफलता पाने के बाद खुशी मनाते हुए हमें अपने जज़्बात का भी ध्यान रखना चाहिए।