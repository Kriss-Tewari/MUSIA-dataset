कहानी: आलसी राजा और संत

एक समय की बात है, एक बहुत उदार और दयालु राजा था। लेकिन उसके राज्य के लोग उससे खुश नहीं थे क्योंकि वह बहुत ही आलसी था। वह केवल खाना खाता और सोता रहता था, और कोई काम नहीं करता था।

राजा दिन, हफ्ते और महीने अपने बिस्तर पर ही बिताता था – या तो कुछ खाता या सोता रहता। धीरे-धीरे वह बहुत मोटा हो गया और बिल्कुल आलसी हो गया। दुश्मन उसकी हँसी उड़ाते और उसे ‘मोटा राजा’, ‘भारी राजा’ कहकर चिढ़ाते।

राजा को अपनी हालत का एहसास तब हुआ जब वह अपने शरीर को हिला भी नहीं पा रहा था – यहाँ तक कि अपने पैरों को भी नहीं। उसने पूरे राज्य से अच्छे-अच्छे वैद्यों और डॉक्टरों को बुलवाया और उन्हें इनाम देने का वादा किया। लेकिन कोई भी उसे स्वस्थ नहीं बना पाया। राजा ने बहुत पैसा खर्च किया, लेकिन सब बेकार गया।

एक दिन, एक संत उस राज्य में आए। उन्होंने राजा की बीमारी के बारे में सुना और मंत्री से कहा कि वे राजा को आसानी से ठीक कर सकते हैं। मंत्री बहुत खुश हुआ और राजा से संत से मिलने का आग्रह किया।

संत दूर एक स्थान पर रहते थे। राजा ने कहा कि वह तो चल नहीं सकता, इसलिए संत को महल लाया जाए। लेकिन संत ने मना कर दिया। उन्होंने साफ कहा कि अगर राजा को इलाज कराना है, तो उसे खुद चलकर आना होगा।

बहुत प्रयासों के बाद, राजा संत के निवास स्थान पर पहुँचा। संत ने राजा की प्रशंसा की और कहा कि वह जल्द ही ठीक हो जाएगा। लेकिन उन्होंने शर्त रखी कि इलाज तभी होगा जब राजा हर दिन उनके पास पैदल चले कर आए।

राजा मुश्किल से कुछ कदम ही चल पाता था, लेकिन अपने सेवकों की मदद से वह किसी तरह संत के पास पहुँचा। लेकिन जब वह वहाँ पहुँचा, तो संत वहाँ नहीं थे। उनके शिष्य ने कहा कि वे अगले दिन आएं।

ऐसा दो हफ्तों तक चलता रहा। हर दिन राजा पैदल संत के पास जाता, लेकिन संत नहीं मिलते।

धीरे-धीरे राजा को महसूस हुआ कि उसका शरीर हल्का हो गया है, उसका वजन कम हो गया है, और वह पहले से ज्यादा ऊर्जावान महसूस कर रहा है। तब उसे समझ आया कि संत ने उसे पैदल चलवाने का उपाय क्यों बताया था।

कुछ ही समय में राजा पूरी तरह से स्वस्थ हो गया, और राज्य के लोग बहुत खुश हुए।

नैतिक शिक्षा: स्वास्थ्य ही धन है!