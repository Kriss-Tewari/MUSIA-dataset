एक व्यापारी था वह अपना समान लाने नदी पार करके जाता था और गधे के ऊपर सामान लाद कर लाता था। एक दिन वह व्यापारी गधे के ऊपर नमक लाद कर आ रहा था बीच नदी में अचानक गधे का पैर फिसल गया और गधा नदी में गिर गया। जिसके कारण नमक गल कर पानी में बह गया।

जब गधा बाहर निकला तो उसे बहुत हल्का महसूस होने लगा। अगली बार गधे पर व्यापारी चीनी लाद कर ला रहा था तब गधा जानबूझ कर नदी में बैठ गया। जिसके कारण व्यापारी की चीनी गल कर नदी में बह गई। गधे को ऐसा करते हुए व्यापारी ने देख लिया था। इस बात से व्यापारी बहुत दुखी था।

इस बार, उसने गधे को सबक सीखाने की सोची और उसके ऊपर रुई का गट्ठर लाद दिया। जब गधा बीच नदी में पहुंचा, फिर से नदी में बैठ गया और जब नदी से निकल रहा था तो उसका भार दुगुने से भी ज्यादा हो गया। इस प्रकार, गधे को सीख मिल गई। तब से वह दुबारा नदी में नहीं बैठा।

नैतिक सीखः
इस कहानी से हमने सीखा की हमें किसी भी गलती को अपने स्वार्थ के लिए जानबूझ कर नहीं करना चाहिए।