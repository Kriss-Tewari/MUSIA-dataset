कबीर नाम का एक लड़‌का था। जोकि, बहुत ही मतलबी और स्वार्थी था। वह प्रतिदिन स्कूल जाने के लिए अपने घर से निकलता तो जरूर था। लेकिन, वह अपने स्कूल न जाकर अन्य शरारती बच्चों के साथ पार्क में खेलता रहता था। जब स्कूल की छुट्टी होती तो वह भी अपना बैग लेकर घर चला जाता था।

एक दिन वह अपने दोस्त मोहित से मिला और वह स्कूल में करवाए गए कक्षाकार्य की कॉपी माँगने लगा। मोहित ने यह कहते हुए मना कर दिया कि तुम स्कूल नहीं आते हो, में तुम्हें अपनी कॉपी नहीं दे सकता। कबीर मोहित के सामने रोने लगा। मोहित को दया आई उसने अपनी कॉपी दो दिन के लिए दे दी।

लेकिन, दो दिन में कबीर ने उसकी कॉपी से कुछ भी नहीं लिखा। तीसरे दिन मोहित ने अपनी कॉपी कबीर से वापस ले ली। परीक्षा शुरू होती हैं, कबीर को कुछ समझ नहीं आता कि वह प्रश्न का जबाब कैसे दे। परीक्षा परिणाम घोषित हुआ जिसमे वह फेल हो गया। शर्म के कारण अब वह अपने गली मोहल्ले में भी नहीं निकलता था। अब उसे पछताने के सिवाय कुछ नहीं मिला।

नैतिक सीखः
गया समय फिर हाथ न आए।