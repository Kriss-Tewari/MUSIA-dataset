लोकपुर गाँव में एक बार सूखा पड़ गया। खेत खलिहान, नदी- तालाब और कुएं सब सूख गए थे। अब उस गाँव के लोगों को पानी के लिए बड़ी समस्या हो चुकी थी। एक दिन पूरे गाँव के लोग इकठ्ठा होकर पानी के जतन के बारें में सोचने लगे। किसी ने कुछ कहा तो किसी ने कुछ, उसी गाँव में उस गाँव के एक सबसे बुजुर्ग व्यक्ति रहते थे, जिसका नाम रामदास था। सभी ने कहा चलो उनके पास चलते हैं वही हमें इस समस्या का हल बता सकते हैं। पूरे गाँव वाले मिलकर उस व्यक्ति से मिलने चले गए।

गाँव वालों की समस्या सुन बुजुर्ग व्यक्ति ने कहा मुझे एक ऐसे व्यक्ति के बारें में जानकारी हैं जो इस समस्या का निदान दिला सकता हैं। उसने दूर किसी व्यक्ति के बारें में बताते हुए कहा वहाँ जाओ और अपनी समस्या बताओ मुझे पूर्ण विश्वास हैं। इस गाँव में बारिश होगी। सभी गाँव वाले उस व्यक्ति के पास गए। वह व्यक्ति उस समय अपने घर के अंदर पूजा कर रहा था।

सभी गाँव वाले बाहर इंतजार कर करने लगे। तभी सबकी नजर उन्ही लोगों के बीच एक लड़के पर पड़ी जो अपने साथ एक छाता लेकर आया था। सभी ने उस बच्चे से पूछा की आप अपने साथ छाता क्यों लाए हो। बच्चे ने बहुत ही मीठे शब्दों में बोला कि जब बारिश होगी तो हम पानी से भीगे न इसलिए मैं अपने साथ छाता लेकर आया हूँ। वहाँ खड़े सभी लोग उसका विश्वास देख आश्चर्यचकित रह गए।

नैतिक सीखः
हमारा विश्वास अटूट होना चाहिए चाहे वह किसी भी प्रकार का क्यों न हो तभी हमें हमारे कार्यक्षेत्र में सफलता मिल सकती हैं।