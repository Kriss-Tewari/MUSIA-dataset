आलसी लड़का

एक समय की बात है, एक लड़का था जिसका नाम राहुल था। वह बहुत ही आलसी था। उसके माता-पिता बहुत परेशान थे और गाँव के सभी लोग भी उसकी बुरी आदतों से परेशान थे। जब भी वह स्कूल जाता, हर दिन देर से पहुँचता क्योंकि वह शाम को बहुत खेलता और रात को देर से सोता, जिससे वह सुबह समय पर उठ नहीं पाता।

जब वह स्कूल से घर लौटता, तो अपना बैग और कपड़े इधर-उधर फेंक देता और सीधे टीवी देखने लग जाता। वह गाँव के सभी लोगों को परेशान करता और गाँव वाले हमेशा उसके शरारतों की शिकायत उसके पापा से करते। उसके माता-पिता उसे समझाते कि वह एक अच्छा लड़का बने, लेकिन राहुल कभी उनकी बात नहीं सुनता।

एक बार उसके स्कूल में पैरेंट्स-टीचर्स मीटिंग हुई। राहुल के माता-पिता स्कूल गए और अपनी बारी का इंतज़ार करने लगे ताकि वे उसके शिक्षक से राहुल की पढ़ाई के बारे में पूछ सकें। जब उनकी बारी आई, तो टीचर ने भी राहुल की शिकायत की और कहा कि वह कक्षा में सबको परेशान करता है और किसी की नहीं सुनता।

यह सुनकर राहुल के माता-पिता बहुत दुखी हुए। शिक्षक भी उसे सुधारने की कोशिश कर रहे थे, लेकिन कोई फायदा नहीं हो रहा था।

एक दिन राहुल हमेशा की तरह स्कूल फिर से देर से पहुँचा, लेकिन उस दिन उसने मन ही मन ठान लिया कि अब वह बदल जाएगा। उसने अपने दोस्त टोफू की नोटबुक लेकर अपना काम पूरा किया। जब उसने टोफू को नोटबुक लौटाने की कोशिश की, तो टोफू अगले दिन स्कूल नहीं आया।

राहुल अपने पिता के साथ टोफू के घर गया। वहाँ उसने कुछ ऐसा देखा जो उसे अंदर तक बदल गया। टोफू का कमरा साफ-सुथरा था, वह समय पर होमवर्क करता था, अपने माता-पिता की मदद करता था और खेलने जाने से पहले उनसे अनुमति लेता था।

राहुल के पापा ने कहा, “देखो बेटा, एक बच्चे को ऐसा होना चाहिए।” यह देखकर राहुल को एहसास हुआ कि अगर उसका दोस्त अच्छा लड़का बन सकता है, तो वह क्यों नहीं। उसी दिन उसने बदलने का फैसला कर लिया।

गाँव के सभी लोग हैरान थे कि राहुल में कितना बदलाव आ गया है। अब वह समय पर अपना काम करता, समय पर खाना खाता, समय पर सोता और अब वह आलसी लड़का नहीं रहा। राहुल के माता-पिता भी बहुत खुश थे कि उनका बेटा, जो एक समय पर बहुत आलसी था, अब एक अच्छा और मददगार लड़का बन गया है।

अब वह सभी बड़ों का सम्मान करता था और अच्छे व्यवहार से रहता था। राहुल ने अपने दोस्त टोफू को धन्यवाद दिया कि उसी की वजह से उसमें यह बदलाव आया।

नैतिक शिक्षा:
हमें अपना काम समय पर करना चाहिए, एक-दूसरे की मदद करनी चाहिए, और कभी बुरा नहीं बनना चाहिए। हमें हमेशा अपने माता-पिता और शिक्षकों की बात माननी चाहिए।
